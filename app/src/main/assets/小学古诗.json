{
    "title": "观沧海",
    "dynasty": "两汉",
    "author": "曹操 ",
    "text": "东临碣石，以观沧海。水何澹澹，山岛竦峙。树木丛生，百草丰茂。秋风萧瑟，洪波涌起。日月之行，若出其中；星汉灿烂，若出其里。幸甚至哉，歌以咏志。"
}{
    "title": "闻王昌龄左迁龙标遥有此寄",
    "dynasty": "唐代",
    "author": "李白 ",
    "text": "杨花落尽子规啼，闻道龙标过五溪。我寄愁心与明月，随风直到夜郎西。(随风 一作：随君)"
}